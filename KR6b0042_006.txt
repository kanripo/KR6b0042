#-*- mode: mandoku-view; -*-
#+DATE: 2015-08-30 19:34:29.267612
#+TITLE: 普曜經
#+PROPERTY: CBETA_ID T03n0186
#+PROPERTY: ID KR6b0042
#+PROPERTY: SOURCE Taisho Tripitaka Vol. 3, No. 186
#+PROPERTY: VOL 03
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6b0042_T_000-0483a>¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6b0042_T_006-0519a> ¶¶¶¶¶¶¶¶¶¶¶¶¶
#+PROPERTY: JUAN 6
¶
¶
《普曜經》卷第六¶
¶
西晉月氏三藏竺法護譯¶

降魔品第十八¶

「於是魔波旬心中憒亂，恐怖色變強顏不¶
去，不欲退還故作訛言：『我所為是，告其¶
兵眾，卿等併心皆共和同，所可見知諸天¶
鬼神逼迫菩薩莫使縱逸也，當共伏之爾¶
乃捨去。』¶

「於時波旬告其四女：一名、欲妃，二名、悅彼，¶
三名、快觀，四、名見從：『往詣佛樹惑亂菩¶
薩，嗟歎愛欲之德，壞其清潔之行。』女聞魔¶
言，即詣佛樹，住菩薩前，綺言作姿三十有¶
二：
<pb:KR6b0042_T_006-0519b>¶

「一、曰張眼仵精。二、曰舉衣而進。三、曰[言*口][言*口]¶
並笑。四、曰展轉相調。五、曰現相戀慕。六、曰更¶
相觀視。七、曰姿弄脣口。八、曰視瞻不端。九、¶
曰嫈嫇細視。十、曰互相禮拜。十一、以手覆面。¶
十二、迭相捻挃。十三、正住羊聽。十四、在前¶
跳蹀。十五、現其髀脚。十六、露其手臂。十七、¶
作鳧鴈鴛鴦哀鸞之聲。十八、現若照鏡。十九、¶
周旋出光。二十、乍喜乍悲。二十一、乍起乍坐。¶
二十二、意懷踊躍。二十三、以香塗身。二十¶
四、現持寶瓔。二十五、覆藏頂頸。二十六、示¶
如閑靜。二十七、前却其身遍觀菩薩。二十¶
八、開目閉目如有所察。二十九、俾頭閉¶
目佯如不視。三十、嗟歎愛欲。三十一、拭¶
眼正視。三十二、遍觀四面舉頭下頭。¶

「菩薩心淨，猶明月珠而無瑕疵，如日初出¶
照於天下，猶如蓮華在於泥水而無所著，¶
如須彌山不可移動，其德高遠諸根寂定，¶
其心澹泊而無增損。¶

「爾時魔女善學女幻迷惑之業，住欲亂道，¶
而重言曰：『仁德至重諸天所敬，應有供養，¶
故天遣我。我等既好年在盛時，天女端正¶
優鉢華色莫踰我者，願得晨起夜寐供事¶
左右。』¶

「菩薩答言：『汝宿命有福受得天身，不念無¶
常而作妖媚，形體雖好而心不端，譬如畫¶
瓶中盛臭毒，將以自壞；有何等奇福難久¶
居，淫惡不善自亡其本，死即當墮三惡道¶
中受鳥獸形，欲脫致難。汝輩故來亂人善¶
意，非清淨種，革囊盛屎而來何為？去，吾不
<pb:KR6b0042_T_006-0519c>¶
用。今阿母等不安天上，何為橫來？』其魔王¶
女化成老母，不能自復，即還魔所而說¶
偈言：¶

#+BEGIN_VERSE
「　「『禁戒清淨不樂觀，
　所視恭敬無瞋恨；¶
　所察威儀無愚冥，
　其身微妙審詳敘。¶
　快說女人之瑕穢，
　以離愛欲無所戀；¶
　天上世間無等倫，
　不見真行如是者。¶
　所在進止覩女像，
　本淨謹慎妙巍巍；¶
　堅一其心無瑕疵，
　猶如安明不可動。¶
　察福威神及功勳，
　從無數劫護禁戒；¶
　清淨梵天無數億，
　頭面稽首真人足。¶
　必當降伏我魔兵，
　輙成道德如前佛；¶
　以故我等不可爭，
　逮得尊等療一切。¶
　所觀如空明珠寶，
　億載菩薩住恭敬；¶
　若干雜形如妙華，
　迦留須倫山樹木。¶
　有所思惟無想念，
　咸來供養於十力；¶
　其面眉間功勳光，
　斯明極曜遍照遠。¶
　所行之處無求便，
　所受根本無所失；¶
　無瞋無塵無所有，
　舉動作事常少欲。』
#+END_VERSE
」¶

「於是樹神，覩斯威神即懷恐懼，承佛威¶
力，所言至誠悉共和同，以十六事嗟歎菩¶
薩：今清淨人極妙巍巍，如十五日月盛滿時；¶
其明普照，猶如日出曜於天下；如樹華茂¶
無不芬葩，奇相眾好金光縱容；諸根寂¶
定，猶如蓮華處於浴池；所演有威，猶師子¶
吼而有殊特；猶念菩薩，在林樹間獨步無¶
畏，所造習行人中獨尊，譬如明山跱于¶
大海超絕獨顯；平等堅固，如鐵圍山出眾山¶
上；尊人功勳普聞遠近，若水具足攝持天
<pb:KR6b0042_T_006-0520a>¶
地；其意恢廓而有殊特，斯心無限猶如虛¶
空；其志正住曜無等倫，譬如天地眾生所¶
仰；其心清淨而無穢濁，萬民悅豫至無有¶
餘；其意清明無能覩見，一切眾生所可慕¶
樂；有所度脫而有超異，悉斷一切諸所想¶
念；尊力無上猶如鉤鏁，莫不為伏；所行精¶
進志性堅固，諸狐疑者眾結悉解；退降魔眾¶
捐棄于兵令還歸宮，尊人善利致得十力，¶
力勢無雙。如是比丘，樹神以十六事，嗟歎¶
菩薩功德無侶，聞者莫不欣喜。」¶

佛告比丘：「淨居諸天以十八事，嗟歎菩薩，¶
毀呰魔眾。何謂十八？¶

「魔以見棄猶如羸老不能得勝，一。¶

「波旬劣極如朽牆壞，二。¶

「波旬大聖一己勇猛至願而降伏卿，三。¶

「波旬無侶如病無養，四。¶

「波旬無力如門戶破，五。¶

「波旬今見遠棄如失娛樂，六。¶

「波旬今日住於邪徑如賈失路，七。¶

「波旬斥棄如病不除，八。¶

「波旬愚癡所在不安，九。¶

「波旬不孝不知報恩，十。¶

「波旬馳走如師子吼小獸馳逸，十一。¶

「波旬見殯如眾斥棄，十二。¶

「波旬不知時節福盡無餘，眾所捨除如滿¶
器土，十三。¶

「波旬以見縛束，勇猛巧言自據拍臏，十四。¶

「波旬失所眾力如失頭髮手足，十五。¶

「波旬無意如狂失志，十六。
<pb:KR6b0042_T_006-0520b>¶

「波旬迷惑不知家處，十七。¶

「波旬奔馳如狂逸走，十八。¶

「如是，比丘！淨居諸天以十八事毀呰波旬。」¶

佛告比丘：「宿衛佛樹諸天，以十六事覆蔽¶
於魔。何謂十六？¶

「今日菩薩降伏波旬及諸宮屬，一。¶

「今日菩薩總以大勢力攝取波旬令自然¶
羸，二。¶

「今日菩薩使魔波旬不知處所，若日光明¶
曀於螢火，三。¶

「今日菩薩以佛大權過諸天威拔惡根本，¶
四。¶

「今日菩薩以大威神師子之力，消伏波¶
旬若小獸縮，五。¶

「今日菩薩墮魔山谷，如有力人斫截樹木，¶
六。¶

「今日菩薩懊惱波旬，如大怨家見逐曠¶
野，七。¶

「今日菩薩得波旬際，如大海知於牛¶
跡，八。¶

「今日波旬妬於菩薩，如獄囚脫故有賊¶
心，九。¶

「今日菩薩迷惑波旬，如豪貴人牽掣貧¶
匱，十。¶

「今日菩薩棄捐波旬，如非法王失於故土，¶
十一。¶

「今日菩薩勝於波旬，如猛毅士屈伏劣弱，¶
十二。¶

「今日菩薩令魔憂慼，如破壞人不知所湊，
<pb:KR6b0042_T_006-0520c>¶
十三。¶

「今日菩薩令魔訛言如海船壞，十四。¶

「今日菩薩令魔消懅，猶如劫盡燒諸草木，¶
十五。¶

「今日菩薩毀落波旬，猶如大勢壞諸異學，¶
十六。¶

「如是，比丘！宿衛佛樹諸天，以是十六事，¶
覆曀於魔。¶

「於時弊魔聞諸天至誠分別，決了本¶
末教令還歸。魔毒益盛，謂菩薩言：『疾起奔¶
馳，我眾兵仗十八億眾，皆共併勢，如是相勝¶
，若斯度已而危仁身。是我眷屬眾兵相¶
越，我終不言當復相救，速疾起走。』¶

「菩薩答曰：『如須彌山不可動搖，一切十方¶
諸會眾多尚可墮地，萬物草木皆為眾生¶
無能傾心，若有一意尚竭大海不損吾心，¶
不得佛道我終不起。』魔復說言：『我主¶
欲界，一切四王、天帝諸釋、阿須倫、揵陀¶
羅、迦留羅、真陀羅、摩休勒，在中為主屬我¶
無餘，仁亦屬我，今者自恣耶？』¶

「菩薩答曰：『卿欲界尊自謂威神，必非是尊，¶
非於法尊也，道法尊者乃謂為尊。不但欲¶
尊，地獄、餓鬼、畜生於中罪尊，非道正真無¶
上聖尊也；必當成佛，降伏弊魔。』魔復報曰：¶
『今日沙門獨在林岨，欲得是願致為甚難，¶
欲立應行今且壞失，何因得道？』¶

「菩薩報曰：『以失義理，告何從來？不違禪定¶
神足功福，不亡威力能大勤修，斯乃名曰¶
為精進力，不成佛道終不起也。魔何
<pb:KR6b0042_T_006-0521a>¶
所恚在前而住，宣麤惡辭？』『或謂已上。一己¶
獨身在於曠野，猶如一日滅十方星宿眾光豈明今魔¶
，今與大眾，反在吾前而現顏貌。吾¶
當相逼速起出去，必相危害已興眾變，遇¶
眾苦難。鬼神所在能立郡縣，猶是所作能¶
成自在，眾形無數天人逼卿。』¶

「菩薩報曰：『空尚可盡，風尚可握，，¶
其月無垢光滅眾冥，尚可墮地。光亦可冥，¶
無能移吾退樹下去。不成道德，雖興勢¶
力不捨兵眾興麤害心，吾常仁慈柔和為¶
本，咄咀小子，如斯毀壞不察本變，不捨兵¶
眾，吾在眾中若紫金山，猶大寶藏靡不¶
咨嗟，如妙華鬘今日必勝，化大亂眾善毀¶
魔兵，鬼神種靡不歸伏。』音超梵天聞於¶
十方，聲如哀鸞。『諸神惡鬼此眾伴侶，天神來¶
現住在目前，遍虛空中皆集勇猛，來詣樹¶
下欲得壞卿。』『假使大千滿中諸形若干種¶
變皆執金剛，不能動吾，雖懷惡心執持¶
五兵，吾不畏之。』魔持刀劍：『沙門速起盡力¶
馳走，今以刀刃段段解截。』『假三千土¶
地所有境界，皆滿中魔各各執劍如須彌¶
山，不能搖動吾一毛矣，況欲害乎。吾心堅¶
強終不移傾。』神通之曜巍巍無量，體紫金¶
色如火中金。魔王益忿，召四部兵大來集¶
會：『無極大力當往戰鬪，自古迄今未見有¶
此，汝等併勢當討滅之。』¶

「爾時四部十八億眾，各各變為師子熊羆、虎¶
兕象龍、牛馬犬豕猴猨之形，不可稱言；蟲頭¶
人軀，虺蛇之身，黿龜之首，而六目，或
<pb:KR6b0042_T_006-0521b>¶
一頸而多頭，齒牙爪距擔山吐火，雷電四¶
繞擭持戈矛。菩薩慈心不驚不怖一毛不¶
動，光顏益好。鬼兵不能得近，魔王自前與¶
佛相難詰，其辭曰：¶

#+BEGIN_VERSE
「　「『比丘何求坐樹下？
　樂於林藪毒獸間；¶
　雲起可畏窈冥冥，
　天鬼圍繞不以驚。』¶
　『古有真道佛所行，
　澹泊無畏除不明；¶
　其成最勝法滿藏，
　吾求斯坐快魔王。』¶
　『汝當作王轉金輪，
　七寶自至典四方；¶
　所受五欲最無比，
　斯處無道起入宮。』¶
　『吾覩欲盛吞火銅，
　棄國如唾無所貪；¶
　得王亦有老死憂，
　去此無利勿妄談。』¶
　『何安坐林而大語，
　委國財位守空閑；¶
　不見我興四部兵，
　象馬步兵十八億。』¶
　『以見猴猨師子面，
　虎兕毒蛇豕鬼形；¶
　皆持刀刃擭戈矛，
　跳躍哮呼滿空中。』¶
　『設復億姟神武備，
　為魔如汝來會此；¶
　矢刃火攻如風雨，
　不先得佛終不起。』¶
　『魔有本要令我退，
　吾亦自誓不虛還；¶
　今汝福地何如佛，
　於是可知誰得勝。』¶
　『吾曾終身快布施，
　故典六天為魔王；¶
　比丘知我宿福行，
　自稱無量誰為證。』¶
　『昔吾行願從錠光，
　受莂為佛釋迦文；¶
　恐畏相盡故坐斯，
　意定必解壞汝軍。』¶
　『我所奉事諸佛多，
　財寶衣食常施人；¶
　仁戒積德厚於地，
　是以脫想無患難。』¶
　菩薩即以智慧力，
　伸手按地是知我；¶
　應時普地轟大動，
　魔與官屬顛倒墮。¶
　魔王敗績悵失利，
　惽迷却踞前畫地；
<pb:KR6b0042_T_006-0521c>¶
　其子又曉心乃悟，
　即時自歸前悔過。¶
　『吾以不復用兵器，
　等行慈心却魔冤；¶
　世用兵器動人心，
　而我以等如眾生。¶
　若調象馬雖以調，
　然後故能會復生；¶
　若得最調如佛調，
　以如佛調無不仁。』¶
　姟天見佛擒魔眾，
　忍調無想怨自降；¶
　諸天歡喜奉華臻，
　非法王壞法王勝。¶
　本從等意智慧力，
　慧能即時攘不祥；¶
　能使怨家為弟子，
　當禮四等道之證。¶
　面如滿月色縱容，
　名聞十方德如山；¶
　求佛像貌難得比，
　當稽首斯度世仙。」
#+END_VERSE
」¶

《》行道禪思品第十九¶

佛告比丘：「菩薩坐佛樹下，已降魔怨成¶
正真覺。消荊棘根三毒之元諸數緣起陰¶
蓋衰種；永無微曀，眾相以定淨如虛空；勇¶
猛無難，豎其大幢顯示一切，招來十方¶
度脫三界。默坐樹下示現四禪，為將來學¶
顯道徑路；以縛諸我神通微妙，棄欲惡法¶
無復五蓋，不受五欲眾惡自滅，念計分明；¶
思視無為，譬如健人得勝怨家，意以清淨¶
成一禪行。心自開解却情欲意，無惡可攻¶
不復計觀，寂然恬怕如聖賢行念思以滅，¶
譬如山頂之泉水自中出盈流於外，谿¶
谷雨潦無緣得入，靜然守一專心不移成二¶
禪行。又棄喜意惟見無欲，外諸好惡一不¶
得入，內亦不起，心正體安，譬如蓮華根在¶
土中華合未開，根莖華葉潤漬水中，以淨¶
見真成三禪行。棄苦樂意無憂喜想，心不¶
依善亦不附惡，無苦樂志正在其中，如
<pb:KR6b0042_T_006-0522a>¶
人沐浴潔淨覆以鮮好白繒，中外俱淨表裏¶
無垢，喘息自滅寂然無變，成四禪行。¶

「譬如陶家，和埴調軟中無砂礫，在作何器。¶
精進開發無所不能，已得定意建立大慈¶
不捨大悲，智慧善權究暢要妙。通三十七¶
道品之行，所謂：四意止、四意斷、四神足、五¶
根、五力、七覺、八道，終而復始。以曉三脫得¶
三達智，去來今事無所罣礙。得變化法¶
所欲如意，不復用思身能飛行；能分一身¶
作百作千，至億萬無數，復合為一。能徹¶
入地石壁皆過從一方現，俯沒仰出如出¶
入水，能於身中出水出火，履水行虛身不陷¶
墜；坐臥空中如飛鳥翔，立能及天手捫¶
日月，其身平立能至梵天，神通自在；眼¶
徹視，耳洞聽，豫知諸天人龍鬼神蚑行¶
蠕動之類身行口言。念於所念悉見聞知，諸¶
有貪婬無貪婬者，有瞋恚無瞋恚者，有¶
愚癡無愚癡者，有愛欲無愛欲者，有¶
大志行無大志行者，有內外行無內外¶
行者，有念善不念善者，有一心無一¶
心者，有解脫意無解脫意者，一切悉知。¶

「菩薩觀天上、人中、地獄、畜生、鬼神五道先世¶
父母兄弟妻子中外姓字，一一分別。一世十¶
世百千億無數世事，至于天地成敗空荒之¶
時，還復成時。能知十劫百劫至千億¶
無數劫中，內外姓字衣食苦樂壽命長短，¶
死此生彼展轉所趣，從上頭始諸所更身¶
生長老終，形色好醜賢愚苦樂，一切三界皆¶
分別知。見人魂神各自隨行生於五趣中，
<pb:KR6b0042_T_006-0522b>¶
或墮餓鬼，或墮畜生，或作鬼神，或生天上，¶
或入人形，有生豪貴富樂家者，有生卑¶
鄙貧賤家者；知眾生惑五陰自蔽色痛想¶
行識皆習五欲，眼色耳聲鼻香舌味身更心¶
法為愛欲所牽，惑於財色思望安樂。¶

「從是生諸惡本，從惡致苦。能斷愛習，不¶
隨婬心大如毛髮，受行八道則眾苦滅。何¶
謂為八？正見、正念、正言、正業、正治、正方便、¶
正意、正定。譬如無薪無火不然不滅，是謂¶
無為度世之道。¶

「菩薩自知以棄惡本，無婬怒癡，生死以除，¶
種根以斷，無餘栽[卄/(阿-可+辛)/女]，所作以成，智慧以¶
了。明星出時廓然大悟，得無上正真道，為¶
最正覺。¶

「得佛十種力，四無所畏，十八之法。¶
佛十神力者：¶

「佛悉見知深微隱遠是處非處有限無限，明¶
審如有。一力也。¶

「佛悉明知來今往古所造行地所受報處。二¶
力也。¶

「佛能現化禪定脫門正受。三力也。¶

「佛悉分別天人眾生彼彼異念。四力也。¶

「佛知眾生若干種語及度世語。五力也。¶

「佛悉了知世間雜種無量情態。六力也。¶

「佛知欲縛知欲解要在所宜行。七力也。¶

「佛智如海善言無量，追識一切宿命所更。¶
八力也。¶

「佛天眼淨，見人初死神所出生，善惡殃福隨¶
行受報。九力也。
<pb:KR6b0042_T_006-0522c>¶

「佛漏已盡無復縛著，神真叡智自知見證，究¶
暢道行所作能作，無餘生死其智明審。是¶
為佛十神力也。¶

「佛四無所畏者：佛神智正覺無所不知。愚人¶
或言，佛未悉知；至諸梵眾聖，莫能論¶
佛之智故，獨步不懼。一無畏也。¶

「佛漏盡悉知。愚或相言，佛漏未盡；至¶
梵魔眾聖，莫能論佛之志故，獨步不¶
懼。二無畏也。¶

「佛說經戒天下誦習。愚或相言，佛經可¶
遏；至梵魔眾聖，莫能論毀佛之正經¶
故，獨步不懼。三無畏也。¶

「佛現道義言真而要能度苦厄。愚或相言，¶
不能度苦；至梵魔眾聖，莫能論佛正¶
真故，周行不懼。四無畏也。¶

「佛十八不共：從得佛至于泥白，一、無失¶
道。二、無空言。三、無忘志。四、無不靖意。五、¶
無若干想。六、無不省視。七、志達無損。八、精¶
進無損。九、定意無損。十、智慧無損。十一、解¶
脫無損。十二、度知見無損。十三、古世事¶
悉知見。十四、來世之事悉知見。十五、今世之¶
事悉知見。十六、攬眾身行化以本際。十七、攬¶
眾言行化以本際。十八、攬眾意行化以本¶
際。是為佛十八不共之法。

「佛得道意一切知¶
見，坐自念言：『是實微妙難知難明，甚難得¶
也。高而無上廣不可極，淵而無下深不可¶
側。大包天地，細入無間。昔錠光佛時莂¶
我為佛，名釋迦文。今果得之，從無數劫¶
勤苦所求，適今成耳。自念宿命諸所施為，
<pb:KR6b0042_T_006-0523a>¶
道德慈孝仁義禮信，中正守真虛心學聖，¶
柔弱淨意行六度無極，布施、持戒、忍辱、精¶
進、一心、智慧，行四等心慈悲喜護，四恩隨時，¶
養育眾生如愛赤子，承事諸佛積德無量，¶
累劫勤苦功不唐捐，今悉獲之。』喜自歎曰：¶

#+BEGIN_VERSE
「　「『今覺佛極尊，
　棄婬淨無漏；¶
　一切能將導，
　從者必歡豫。¶
　天福之報快，
　妙願皆已成；¶
　愍疾得上寂，
　吾將逝泥洹。』
#+END_VERSE
」¶

《》諸天賀佛成道品第二十¶

「於是欲行天王如見如來坐於樹下，神通¶
以達所願具足，降魔怨敵，豎大幢幡，無極¶
大仁為大醫王療眾疾患。無極師子若於¶
恐懼衣毛不豎，調和心意滅除二垢，成¶
三達智越於四瀆；執一道蓋救護三界，清¶
淨梵志為棄眾惡，則為比丘除諸愚冥。¶
何謂沙門？越於六徑，廣學無限，名曰博¶
聞。德消塵勞，成為勇猛度於彼岸。所謂力¶
者，總十種力具足法寶。見如來坐於樹下。¶
以偈讚曰：¶

#+BEGIN_VERSE
「　「『今在佛樹下，
　降伏魔官屬；¶
　難動如須彌，
　無畏無所捨。¶
　從無數億劫，
　施戒學智慧；¶
　合會集道義，
　亦無數億劫。¶
　所行蔽釋梵，
　本發求佛道；¶
　無數劫行忍，
　堪任眾苦惱。¶
　故光紫金色，
　精進無數劫；¶
　超越生死難，
　以故降伏魔。¶
　從無數億劫，
　行禪神通慧；
<pb:KR6b0042_T_006-0523b>¶
　奉事無數佛，
　是故眾供養。¶
　從無數億劫，
　至誠博智慧；¶
　將護億眾生，
　是故速得佛。¶
　以降於身魔，
　亦離於死魔；¶
　除去欲塵魔，
　故得無憂患。¶
　是為天中天，
　諸天所奉事；¶
　三界所敬養，
　為無量福田。¶
　悉消諸音響，
　植種成眾祐；¶
　無能望覩者，
　乃至坐道場。¶
　眉間相照曜，
　無數億佛土；¶
　悉曀日月光，
　使眾逮道明。¶
　端正中殊妙，
　顏色最第一；¶
　相好愍念眾，
　三界所奉事。¶
　其眼甚清淨，
　覩無數諸佛；¶
　國土眾生身，
　心中所懷念。¶
　其心甚清淨，
　聞無數音聲；¶
　諸天人民言，
　佛教法之響。¶
　今得廣長舌，
　知時言柔軟；¶
　當聽斯正法，
　至無為甘露。¶
　以見魔兵眾，
　目悅心不懅；¶
　又見諸天人，
　不歡如須彌。¶
　覩魔諸兵眾，
　不動亦不搖；¶
　雖懷其害心，
　勇力降伏之。¶
　在座不移轉，
　其身不傾動；¶
　不喜亦不瞋，
　當時無所難。¶
　諸天世人民，
　則為得善利；¶
　乃逮聞正法，
　輙奉行至誠。¶
　常立在功勳，
　蒙最勝福德；¶
　所行輙速成，
　寂然人中英。
<pb:KR6b0042_T_006-0523c>¶
　人中尊導師，
　以逮成正覺；¶
　震動億姟國，
　降伏眾魔宮。¶
　其聲如梵天，
　亦如哀鸞音；¶
　馨香為第一，
　瞿曇說是言。¶
　福報為最安，
　除一切惱患；¶
　所願者必成，
　其人有功福。¶
　疾逮得佛道，
　便降伏眾魔；¶
　輙得歸清淨，
　以恬怕滅度。¶
　是故何福人，
　興立行有厭？¶
　以聞甘露法，
　誰當有懈倦？¶
　處在林藪間，
　誰當有退意？¶
　饒益施萬民，
　常奉行精進。¶
　其從菩薩行，
　為人乃歸命；¶
　所行造供養，
　各成己國土。¶
　平如掌明鏡，
　輙等住其地；¶
　百千葉蓮華，
　自然出暐曄。¶
　百千億諸天，
　來覩佛道場；¶
　皆由己功勳，
　如海無限量。¶
　降伏魔力勢，
　逮甘露法門；¶
　皆稽首作禮，
　歸命於如來。¶
　以若干清淨，
　各各執香蓋；¶
　以覩見師子，
　佛威神變化。¶
　則發菩薩意，
　所住無能動；¶
　所言有名稱，
　如海不可動。¶
　強如須彌山，
　為諸山中王；¶
　十指叉為禮，
　從空出梵聲。¶
　人中聖亦然，
　處於師子座；¶
　百千諸樹木，
　曲躬向道場。¶
　其光明百千，
　震動億國土；
<pb:KR6b0042_T_006-0524a>¶
　盡滅諸惡趣，
　諸難皆閑靜。¶
　無能越度者，
　病者皆得瘳；¶
　是人中至真，
　坐於師子床。¶
　佛威神變化，
　猶如明珠火；¶
　自然有光曜，
　猶如日月明。¶
　眉間演大光，
　當時所奮明；¶
　普照於三界，
　無能見佛頂。¶
　人中勇如是，
　坐於師子床；¶
　所顯神足變，
　來者靡不覩。¶
　坦然奉敬佛，
　地六反震動；¶
　假使不捨兵，
　善權多所感。¶
　若不釋兵仗，
　當致眾毒惱；¶
　尊師子如是，
　在坐現感應。』
#+END_VERSE
」¶

「於是淨居諸天、梵迦夷天、善梵天，及敬道¶
魔子，往詣佛所執大寶蓋，以貢上佛，即叉¶
十指以偈讚佛：¶

#+BEGIN_VERSE
「　「『仁尊現目前，
　精進禪慧力；¶
　在魔顯大辯，
　聖以降伏之。¶
　一切義吉祥，
　無數億魔來；¶
　不起身不動，
　稽首普世尊。¶
　若干如恒沙，
　不及於至尊；¶
　無所能搖動，
　猶如恒沙劫。¶
　祠若干億千，
　所設為道故；¶
　無敢毀能仁，
　所行不可逮。¶
　有曾施妻子，
　男女及僕使；¶
　施園以國邑，
　王位諸莊嚴。¶
　手足及其頭，
　身中諸所有；¶
　用行道之故，
　仁慈不迷惑。¶
　如口所可說，
　言辭終不變；
<pb:KR6b0042_T_006-0524b>¶
　佛無著大度，
　當度無數眾。¶
　億載越汎流，
　禪定神足力；¶
　降伏淨正法，
　願具度眾生。¶
　施世盲冥目，
　普令一切和；¶
　一心願普智，
　合集歸尊道。¶
　其志無限量，
　靡不嗟歎者；¶
　如是降魔官，
　覺成一切智。』
#+END_VERSE
」¶

「如是魔子嗟歎佛已，却住一面。¶

「於是化自在天、無憍樂天、兜術天、焰天、¶
忉利天，及四天王、虛空天、地神天，供養世¶
尊普悉莊嚴。一切天地散華燒香，竪諸¶
幢旛歸命至尊，以偈讚曰：¶

#+BEGIN_VERSE
「　「『其化自在天，
　無憍樂兜術；¶
　焰忉利四王，
　皆來供養佛。¶
　堅固如金剛，
　住在三千國；¶
　志強不可毀，
　正住佛道場。¶
　正使肌肉消，
　骨髓盡無餘；¶
　若不成佛道，
　終不起于坐。¶
　仁師子辭正，
　一切三千國；¶
　建誓立威神，
　草木皆為兵。¶
　興大無極哀，
　來至菩薩所；¶
　我領億剎土，
　坦平無有難。¶
　余等地諸神，
　咸來得善利；¶
　乃使最尊人，
　舉足履我上。¶
　其在世勇猛，
　靡所不照明；¶
　將護三千界，
　何況於一身。¶
　下方億百千，
　皆為一品類；¶
　普護諸眾生，
　所可作基業。¶
　我等護是地，
　普及三千土；
<pb:KR6b0042_T_006-0524c>¶
　皆使得上願，
　隨樂得飲食。¶
　善有越境界，
　所在使安隱；¶
　其諸佛之子，
　瞿曇眾聲聞。¶
　頒宣道法者，
　若復聽聞者；¶
　一切諸德本，
　皆勸助佛道。』
#+END_VERSE
」¶

「梵天、化自在天、無憍樂天、兜術天、焰天、¶
忉利天、四天王、虛空天、地神天，地神天，供¶
養嗟歎佛已，却住一面。」¶
《普曜經》卷第六¶

